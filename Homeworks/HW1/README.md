*  Готварска абстракция
   От вас ще искаме да дефинирате следните данни в код:

1. Списък с продукти за лютеница по рецепта на Виктор, тъй като рецептата му постоянно еволюира
2. Tuple с продукти за лютеница по рецепта на Георги, тъй като рецептата му се предава през поколенията и всяко отклонение би довело до това родът му да се отрече 
   от нарушителят
3. Пазарски списък, който е комбинация от двете горни колекции, като първо е тази за лютеницата на Виктор, после - за Георги (по азбучен ред, не защото лютеницата 
   на един от двамата е по-хубава)
4. Опа, ще ни трябва да обърнем пазарския списък наобратно (първият елемент става последен, вторият предпоследен и така нататък - a = [1, 2, 3] # обратният е [3, 
   2, 1]), наша грешка, сигурни сме, че ще се справите
5. Колекция от уникалните продукти в пазарски списък
6. Тъй като не ни се занимава с прецизни мерки, искаме речник, в който присъства всеки от уникалните продукти, а за стойности на всеки имаме числото 5 (за да знаем 
   да купим по 5 килограма от всичко)
7. Добавете ключ 'skyr' със стойност 1 към горния речник, за да има Виктор какво да закусва
8. Георги не закусва
9. Финално, за да преценим колко време ще ни е необходимо, искаме ориентир колко уникални продукта имаме да купим, изразяващ се в число, което показва дължината на 
   речникът по-горе
   
*  В Python код
   Това беше абстрактното описание. За да можем да тестваме, ще фиксираме имената (и тук-таме типовете) на гореописаните данни, които трябва да дефинирате, но 
   отвъд това няма да поставяме ограничения на това как точно ги дефинирате. Важното е накрая да имате следното:

1. viktors_ingredients - списък от следните продукти (всеки от които - низ на кирилица) - чушки, домати, моркови, ябълки, сол, черен пипер, кимион, зехтин
2. georgis_ingredients - кортеж от следните продукти (всеки от които - низ на кирилица) - чушки, домати, патладжан, люти чушки, олио, захар, чубрица, черен пипер, 
   врачанска ракия
3. shopping_list - комбинация от двете горни колекции, първо тази на Виктор, след това тази на Георги… След което списъкът е обърнат
4. unique_ingredients - колекция от елементите на 'shopping_list' без повторение (напр. a = [1, 2, 2, 3, 4, 1, 3] # уникалните са - 1, 2, 3, 4)
5. ingredient_quantities - речник, чиито ключове са съставките от горната колекция (unique_ingredients), а стойности за всеки е числото 5, както и ключът 'skyr' 
   със стойност числото 1
6. number_of_ingredients_to_buy - число, което указва дължината на ingredient_quantities
