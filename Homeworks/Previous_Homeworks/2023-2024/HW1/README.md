  За целта ще трябва да направите 3 функции. Изкушаваме се да ги кръстите on_ith, j_sm и o_e, но искаме да ви научим 
  на добър стил, така че ще искаме от вас да ги кръстите beginning(word), middle(word) и end(word).
  Очевидно тези функции ще връщат началото, средата и края на дадена дума.

  За да имаме детерминистични функции ще трябва да дефинираме някакви правила, където ще използваме любими на 
  преподавателския колектив неща за примери:

* За думи, чийто брой букви се дели на 3 без остатък, би следвало да е очевидно - всяка от функциите ще връща равен 
  брой символи в съответната част на думата:
  beginning('шах') -> 'ш'
  middle('шах') -> 'а'
  end('шах') -> 'х'

  beginning('Пайтън') -> 'Па'
  middle('Пайтън') -> 'йт'
  end('Пайтън') -> 'ън'
  
* За думи, чийто брой букви се дели на 3 с остатък 2, искаме да поставим "оставащите" две букви в двата края на 
  думата. С други думи:
  beginning('Враца') -> 'Вр'
  middle('Враца') -> 'а'
  end('Враца') -> 'ца'

  beginning('барабани') -> 'бар'
  middle('барабани') -> 'аб'
  end('барабани') -> 'ани' # Хехе
  Други варианти като ('Вр', 'ац', 'а'), ('В', 'рац', 'а') или ('В', 'ра', 'ца') работят, но не и както ние искаме да 
  ги представим.

* За думи, чийто брой букви се дели на 3 с остатък 1, искаме да поставим "оставащата" буква в средата на думата:
  beginning('цици') -> 'ц'
  middle('цици') -> 'иц'
  end('цици') -> 'и'

  beginning('домашни') -> 'до'
  middle('домашни') -> 'маш'
  end('домашни') -> 'ни'
  Отново, ('дом', 'а', 'шни') или ('д', 'омаш', 'ни') са валидни деления на думата в друго време, в друг свят, но не 
  и толкова детерминистични резултати от функциите, колкото ние търсим.
  Горните правила важат и за думи от по 1 или 2 букви, просто някои от функциите ще връщат празен низ.
  
* Четвърта функция
  Освен горните функции ще искаме от вас да направите и една четвърта - split_sentence(sentence), която пък ще ни 
  позволява да превръщаме цели изречения в разделени по начало, среда и край думи.
  Функцията трябва да приема низ и да връща списък от кортежи:

  split_sentence('Kазвам се Джон Сноу') -> [('Ка', 'зв', 'ам'), ('с', '', 'е'), ('Д', 'жо', 'н'), ('С', 'но', 'у')]
* Уточнения:
  Не мислете за пунктуация, приемете, че няма да има.
  Не мислете за това дали думите са на латиница, кирилица, маймуница или йероглифи - правилата са за символи, а не за 
  фонеми.
